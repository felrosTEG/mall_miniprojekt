# Miniprojekt – programmering 1

Ni ska nu få göra ett miniprojekt, för att testa att använda era kunskaper hittills. Projektet består av några olika delar. Till varje del finns en inspelad film där jag visar hur man kan göra. Ni ska försöka att klura på varje del själv först, innan ni kollar på filmen. Nedan kommer instruktionen, med filmerna länkade:

**OBS!** Tänk på att det kan hända att ni löser problemet på annat sätt än jag, men det betyder inte att ni har gjort fel.


## Programinstruktioner
Ni ska skriva ett program som uppfyller följande:

En coach inleder alltid en träning med att laget ställer upp sig i bokstavsordning efter förnamn. Ibland menar hon att ordningen ska vara från a-ö, ibland vill hon att ordningen är tvärtom. Spelarna vet dock aldrig vilket håll coachen har tänkt den här gången, så de får gissa. Om de gissar fel inleds träningen med löpning, annars inte. Du ska nu skriva ett program som tar in antalet spelare i ett lag, följt av deras namn så som de har ställt upp sig. Programmet ska kunna avgöra om de är uppställda i stigande alfabetisk ordning (a-ö), fallande alfabetisk ordning (ö-a) eller inget av dem. Första raden input ska vara antalet spelare, följt av en rad för varje namn. Inga dubletter av namn förekommer. Programmet ska gå att köra flera gånger i rad om användaren önskar.

**Exempel**

| Input       | Output |
| ----------- | ----------- |
| 3<br>Adam<br>Bosse<br>William| Stigande    |
| 5<br>Viola<br>Sofia<br>Julia<br>Hanna<br>Anastasia | Fallande |
| 4<br>Lovisa<br>Alva<br>Camilla<br>Fanny   | Varken stigande eller fallande  |

## Arbetsordning

Arbetet med projektet måste följa en viss ordning, för att ni ska få öva på alla delar i kursen. Ordningen är följande

**1. Specifikationer**

Skriv en lista på specifikationer, eller krav på vad programmet ska kunna göra när det är klart, utifrån instruktionen ovan. Specifikationerna ska vara i listform, som en checklista. Lämna in dina specifikationer genom att comitta till detta repo. Döp filen till "specifikationer".

[Filmlänk](https://drive.google.com/file/d/1-FEc23hq0HJPOB3YnPSev4f6efkF0xfd/view?usp=sharing)

**2. Pseudokod**

Rita upp ett diagram över hur ni har tänkt att programmet ska fungera. Använd [dessa symboler](https://docs.google.com/document/d/1HQmdun6fCLvl6R_5R7qdIUaiLN4lu3UKszOH_2U6lQ8/edit?usp=sharing). Lämna in en bild på ditt diagram genom att comitta till detta repo. Döp filen till "diagram". Skriv även pseudokod i text och lämna in genom att comitta i detta repo. Döp filen till "pseudokod".

[Filmlänk pseudodiagram](https://drive.google.com/file/d/1bQqK5dgRa3lCvIS9zeXx6pZmBMqk49XS/view?usp=sharing)

**3. Milstolpar**

Skriv upp en liten lista på milstolpar för programmet. Det vill säga små program som går att köra och testa, trots att inte hela programmet är färdigt. Om vi programmerade “finns i sjön” hade det till exempel kunnat vara saker som: “båda spelarna får en hand med kort”, “kan fråga om kort och ta ur sjön”, “kan vinna”, “spelet är användarvänligt”. Lämna in dina milstolpar genom att comitta till detta repo. Döp filen till "milstolpar".

[Filmlänk](https://drive.google.com/file/d/1bJSeGsxQxq6953MT_PqDlc17AYZMc2pC/view?usp=sharing)

**4. Programmera och testa**

Börja programmera på din första milstolpe. Testa att programmet fungerar innan du går vidare till nästa. Fortsätt sedan så tills du har ett färdigt program som du är nöjd med. Kom ihåg att noggrant kommentera din kod!
* [Milstolpe 1 film](https://drive.google.com/file/d/1zTTUm6iMT-CFpUdzw4huTilN9l_n6i_A/view?usp=sharing)
* [Milstolpe 2 film](https://drive.google.com/file/d/1yUF36zR3rzOocGumc8WWGAqQwTib-w4n/view?usp=sharing)
* [Milstolpe 3 film](https://drive.google.com/file/d/1wPUdHCbGMUAdASIZeTPb8pyUrb1YqpIs/view?usp=sharing)
* [Milstolpe 4 film](https://drive.google.com/file/d/1K9AVSS7laYZ18kckaXnU-QBEx0TdvN7W/view?usp=sharing)

Comitta ditt program till detta repo. Döp filen till något rimligt, till exempel "miniprojekt".

**5. Utvärdera**

Vad kändes bra? Var något extra svårt? Har du någon fråga till mig (Felicia)? Vad hade du lagt till för funktion i programmet om du fortsatte att utveckla det? Comitta filen till detta repo. Döp filen till "utvärdering".



